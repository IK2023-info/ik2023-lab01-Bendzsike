# Labor 01

# Google Colab 

A tantárgy keretén belül Pythonban fogunk dolgozni és a [Google Colab](https://colab.research.google.com) webalkalmazását fogjunk használni a programok megírására és futtatására a felhőben, a Google szerverein.

A Google Colab a [Jupyter](https://jupyter.org)  notebook tervezési és működési rendszerére alapszik, ugyancsak a `.ipynb` kiterjesztésű fájlokkal dolgozik.  A platform megkönnyíti az "interaktív futtatható dokumentumok" - jegyzetfüzetek [Jupyter](https://jupyter.org) notebook - létrehozását és megosztását, amelyek  Python-kódrészleteket és ezek futtatási eredményét tartalmazza, valamint szöveg és képeket tartalmazó cellákat, amelyek általában a számítások és az eredmények ismertetésére szolgálnak. 

A Colab legnagyobb előnye az, hogy nem szükséges alkalmazást letölteni vagy telepíteni a számítógépre, hanem a fejlesztői és futtatási környezet online elérhető, bármely böngésző segítségével. A használata egyelőre ingyenes, a Google Drive tárhelyen lesznek létrehozva és tárolva a `.ipynb` fájlok, amelyeket a Colab használ. Ugyancsak a Google Drive tárhelyről fogjuk betölteni a feldolgozandó adatokat, és ide fogjuk kiírni az eredményeket.

A rendszer bővebb ismertetése itt található: https://colab.research.google.com/notebooks/basic_features_overview.ipynb 

# Jegyzetfüzet feltöltése a GitHubból 

Egy  jegyzetfüzetet közvetlenül a GitHubról is feltölthető a projekt publikus webcímével. 

Egy privát notebook megnyitásához: 

1. Navigálj a http://colab.research.google.com/github címre. 

![](https://miro.medium.com/max/1400/0*Ys5wViSUyBGmawO6.png) 

2. Kattint a jobb oldalon található  "Include private repos" checkbox-ra. 
3.  Az felugró ablakban jelentkezz be a GitHub fiókodba, és engedélyezd, hogy a Colab privát fájlokat és repókat is olvashassa. 
4. Ha ez megtörtént,  a repók és ezen belül a privát notebookok is elérhetők lesznek a GitHub navigációs panelen keresztül. 
5. A laborgyakorlatok elfogadásakor válassza ki a GitHub Classroom által létrehozott repót (`IR2022-labX-usernamegithub`). 

# Jegyzetfüzetek mentése GitHubra 

Minden alkalommal, amikor a GitHubon tárolt notebookot Colabban megnyitjuk, a jegyzetfüzetről egy szerkeszthető **másolat** készül. Így nyugodtan tesztelhetjük és módosíthatjuk a notebookot, anélkül, hogy aggódnunk kéne, hogy  felülírjuk, "elrontjuk" a forrást. Azonban, a laboron elvégzett változtatásokat, megoldott gyakorlatokat, a kapott megoldásokat a GitHubban, az órák végén el kell mentenünk. Ehhez a művelethez használjuk a **File→Save a copy to GitHub** menüpontot, kövesse az utasításokat, és engedélyezze a Colab számára a „Commit & Push” jogosultságot. 

# Feladatok 
1. Nézze meg a [Google Colab rövid ismertető videóját](https://www.youtube.com/watch?v=inN8seMm7UI&t=2s). Melyek a platform legfontosabb jellemzői?
2. Nyissuk meg  (sorszámuk szerint) sorra Colabban a laborhoz tartozó `ipynb` notebook fájlokat, és oldjuk meg a feladatokat. A laboróra végén ne felejtsük el visszamenteni a szerkesztett jegyzetfüzeteket a GitHubra.
